<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Dášeňka čili život štěněte</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection9">
<h3 class="mlpuroven3nadpissamostatne">O lidech</h3>

<p class="mlptextbez1radku">Nic platno, Dášo, už brzo budeš muset jít mezi jiné
lidi a budeš patřit do jiné smečky. Tak já ti něco povím o lidech.</p>

<p class="mlptext">Podle tvrzení některých zvířat je člověk zlý, i mnozí lidé to
říkají; ale nevěř tomu. Kdyby byl člověk zlý a necitelný, vy pejskové byste se
k němu nepřidali a podnes byste žili divoce ve stepích. Ale z toho, že s ním
kamarádíte, je vidět, že vás už před tisíci lety hladil a škrabal za uchem a krmil.</p>

<p class="mlptext">Lidí je několikero druhů. Jedni jsou velcí, štěkají hlubokým
hlasem jako ohaři a mívají fousy. Říká se jim tatínkové. Těch se drž, protože
ti vedou lidskou smečku, a proto tak trochu pouštějí hrůzu. Když budeš dělat dobrotu,
neublíží ti ani za mák, naopak tě podrbou za uchem. To ty máš ráda, viď?</p>

<p class="mlptext">Druhý druh lidí je o něco menší, štěká tenkým hlasem a má
čumáček hladký a holý. To jsou maminky, a těch se, Dášeňko, drž, protože ty tě
nakrmí a někdy ti vyčešou kožíšek a vůbec se budou o tebe starat a hladit tě a
nedají ti ublížit. Jejich přední tlapky, to ti je samá dobrota.</p>

<p class="mlptext">Třetí druh lidí je maličký, trochu větší než ty, a piští a kvičí
jako štěňata. To jsou děti, a těch se drž. Děti slouží k tomu, aby si s tebou
hrály a tahaly tě za ocásek a honily se s tebou po prérii a vůbec aby byla
nějaká psina. Jak vidíš, je to v lidské smečce správně zařízeno.</p>

<p class="mlptext">Někdy si budeš hrát na ulici s pejsky a bude ti s nimi dobře a
veselo, protože je to tvá krev a tvůj rod; ale doma, Dášo, doma se budeš cítit
jen mezi lidmi. S těmi tě pojí něco divnějšího a jemnějšího nežli krev. To něco
je důvěra a láska.</p>

<p class="mlptext">Tak běž.</p>

<p class="mlpobrazky"><img alt="dasenka_ilustrace_053" src="../Images/dasenka_ilustrace_053.jpg"/><br/></p>

<p class="mlpobrazky"></p>
</div>
</body>
</html>