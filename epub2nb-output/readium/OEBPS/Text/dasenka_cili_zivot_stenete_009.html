<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Dášeňka čili život štěněte</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h3 class="mlpuroven3nadpissamostatne">Kapitola 3</h3>

<p class="mlptextbez1radku"><span class="calibre4">Mnoho vody uteklo
a zejména mnoho loužiček bylo vyceděno. Dášeňka už není bezmocný uzlíček s třesoucím
se ocáskem, nýbrž náramně samostatný, chlupatý a všetečný, zubatý a neposedný,
žravý a ničivý tvor. Přírodopisně řečeno, vyvinul se z ní obratlovec (neboť se
vrtí jako na obrtlíku) z čeládky šelem šelmovských a psovitých, podčeleď
neposedů, rod šmejdilů, rodina tatrmanů, odrůda tajtrlíků černouchých. Jde si,
kam se jí zlíbí; celý dům, celá zahrada, celý vesmír, až kam plot sahá, jsou
jejím majetkem. V tomto vesmíru je plno věcí, které je nutno vyzkoušet co do
jejich kousatelnosti a případně sežratelnosti; je tu plno tajemných místností,
ve kterých lze provádět zajímavé pokusy, kde se nejlíp dělají loužičky.
(Dášeňka se rozhodla pro mou pracovnu a její okolí, ale někdy dává přednost
jídelně.) Dále je třeba zjišťovat, na čem se nejlíp spí (zvláště na utěrkách, v
člověčí náruči, uprostřed kvetoucího záhonu, na smetáku, na čerstvě vyžehleném
prádle, v koši, v nákupní tašce, na kozí kůži, na střevících, v pařeništi, na
lopatce se smetím, na rohoži, ba i na zemi). Jsou předměty, které slouží
zábavě, například schody, z nichž se lze úspěšně střemhlav skutálet (to je vám
psina, myslí si Dášeňka, padajíc po hubě ze schodů); jsou předměty nebezpečné a
nevypočitatelné, jako třeba dveře, které ducnou do hlavy nebo skřípnou tlapku
či ocásek, když se toho nejmíň nadáte. V takovém případě Dášeňka zakvílí, jako
by ji na nože bral, a ještě chvíli štká v konejšivé lidské náruči; pak dostane
pro útěchu slupnout něco dobrého a jde si zase spadnout ze schodů.</span></p>

<p class="mlpobrazky"><img alt="dasenka_ilustrace_017" src="../Images/dasenka_ilustrace_017.jpg"/><br/></p>

<p class="mlpobrazky"><img alt="dasenka_ilustrace_022" src="../Images/dasenka_ilustrace_022.jpg"/><br/></p>

<p class="mlppopisobrazkustred">Větří</p>

<p class="mlptext">Přes některé špatné zkušenosti je Dášeňka přesvědčena, že se
jí nemůže nic stát a že se nad její psí hlavou nevznáší žádné nebezpečí.
Neuhne smetáku a s důvěrou čeká, že smeták uhne jí; obyčejně to smeták udělá.
Vůbec Dášeňka má příbuzenskou náklonnost ke všemu chlupatému, ať je to smeták,
nebo žíně (které rve z pohovek), nebo vlasy lidí, s kterými přichází do
bližšího styku. Nevyhne se žádné lidské botě; to je věc člověka, aby se vyhnul
štěněti, no ne?</p>

<p class="mlpobrazky"><img alt="dasenka_ilustrace_019" src="../Images/dasenka_ilustrace_019.jpg"/><br/></p>

<p class="mlppopisobrazkustred">Loužička</p>

<p class="mlpobrazky"><img alt="dasenka_ilustrace_020" src="../Images/dasenka_ilustrace_020.jpg"/><br/></p>

<p class="mlppopisobrazkustred">Důvěra</p>

<p class="mlptext"><span class="calibre4">Všichni, kdo žijí v domě,
jsou nuceni dílem se vznášet, dílem klást nohy opatrně jako na tenkém ledu;
člověk nikdy neví, kdy mu to zoufale zakvičí pod botou. To byste, pánové,
nevěřili, jak je takového štěněte všude plno. V ničem Dášeňka nepočítá se zlou
vůlí a různými úklady a nástrahami tohoto světa; třikrát skočila po hlavě do
vodní nádrže v zahrádce, protože jí prostě nešlo na rozum, že by ve vesmíru
bylo něco, po čem se nedá báječně běhat. Načež byla teple zabalena a dostala
pro útěchu špičku člověčího nosu, aby se z toho leku zotavila kousáním toho
nejlepšího, co vůbec je.</span></p>

<p class="mlpobrazky"><img alt="dasenka_ilustrace_023" src="../Images/dasenka_ilustrace_023.jpg"/><br/></p>

<p class="mlppopisobrazkustred">Špatné zkušenosti</p>

<p class="mlpobrazky"><img alt="dasenka_ilustrace_018" src="../Images/dasenka_ilustrace_018.jpg"/><br/></p>

<p class="mlppopisobrazkustred">Dášeňka usíná</p>

<p class="mlpobrazky"><img alt="dasenka_ilustrace_021" src="../Images/dasenka_ilustrace_021.jpg"/><br/></p>

<p class="mlppopisobrazkustred">Dášeňka se probouzí</p>

<p class="mlpobrazky"><img alt="dasenka_ilustrace_024" src="../Images/dasenka_ilustrace_024.jpg"/><br/></p>

<p class="mlppopisobrazkustred">Pozor, voda!</p>

<p class="mlpobrazky"><a class="calibre5 pcalibre pcalibre1" id="_Toc500423162"></a><img alt="dasenka_ilustrace_025" src="../Images/dasenka_ilustrace_025.jpg"/><br/></p>

<p class="mlppopisobrazkustred">Běh o závod</p>

<h3 class="mlpuroven3nadpis" id="sigil_toc_id_1">Kapitola 4</h3>

<p class="mlptextbez1radku"><span class="calibre46">Ale abychom to
brali po pořádku, tedy 1. hlavní, co má Dášeňka na práci, je </span><span class="mlpznakkurziva11b">běhat</span><span class="calibre46">. Teď už
to, panečku, nejsou ty namáhavé a potácivé první kroky, nýbrž sportovní výkony
vyššího stupně, jako běh, cval, trysk, skok daleký, skok vysoký, let, hon,
kalup, pelášení, sprint, spurt na deset yardů, dále různé pády, jako pád nosmo,
hřbetmo, pád na hlavu, kotrmelec v běhu s jedním nebo více přemety, rozběhy s překážkami,
běh s handicapem (například s utěrkou v hubě), různé způsoby kutálení,
překocení, svalení, přemetů, veletočů a dopadů, útok, útěk, odskok a úprk,
zkrátka všechno, co lehká psí atletika obnáší. V tom oboru jí dává lekce její
obětavá máma; žene se po zahradě přes záhony a jiné překážky, letí jako
chlupatý šíp a Dášeňka spurtuje za ní; máma zakličkuje, a protože tohle je
něco, co malá ještě nedovede, udělá parádní kotrmelec, neboť jinak se neumí
zastavit. Nebo máma obíhá v kruhu a Dášeňka za ní; ale protože ještě neví, co
je to odstředivá síla (fyzika se u pejsků učí až později), vyhodí ji odstředivá
síla do vzduchu skvělým přemetem. Po každém takovém fyzikálním úkazu si Dášeňka
sedne na zadeček a velmi se diví.</span></p>

<p class="mlpobrazky"><img alt="dasenka_ilustrace_026" src="../Images/dasenka_ilustrace_026.jpg"/><br/></p>

<p class="mlppopisobrazkustred">Běh s přemetem</p>

<p class="mlpobrazky"><img alt="dasenka_ilustrace_028" src="../Images/dasenka_ilustrace_028.jpg"/><br/></p>

<p class="mlppopisobrazkustred">V zahradě</p>

<p class="mlptext">A pak, abych řekl pravdu, ono takové štěně nemá ve svých
pohybech ještě tu pravou míru. Chce udělat krůček, a zatím ji to vymrští jako z
praku; chce skočit, a místo toho sebou mrskne, jako by ji vystřelil. Víte,
mládí rádo tak trochu přepíná. Dášeňka vlastně neběží: ono to běží samo; a neskáče:
ono jí to hází. Její rychlost je rekordní: za tři vteřiny stačí porazit hromadu
květináčů, spadnout po hlavě do pařeniště na semenáčky kaktusů a přitom ještě
třiašedesátkrát zavrtět ocáskem. Ať to někdo zkusí po ní!</p>

<p class="mlpobrazky"><img alt="dasenka_ilustrace_027" src="../Images/dasenka_ilustrace_027.jpg"/><br/></p>

<p class="mlppopisobrazkustred">Kouše si ocásek / kouše si nohu</p>

<p class="mlptextbez1radku2"><span class="calibre28">2. <span class="mlpznakkurziva11b">Hryzat</span>, to je také to hlavní, co má Dášeňka na
práci. Rozkouše jednoduše všechno, nač přijde, zejména proutěný nábytek,
smetáky, koberce, anténu, střevíce, štětku na holení, fotografické potřeby,
škatulky sirek, provázky, květiny, mýdlo, šaty a zejména knoflíky; nemá-li nic
z toho po ruce, kouše v nářek. Má nesmírnou vytrvalost v hryzání: sežrala roh
koberce a lem běhounu; račte uznat, že to je na takové zvířátko slušný výkon. </span><span class="calibre4">Za krátkou dobu svého působení se zdarem rozžvýkala:</span></p>

<p class="mlptextbez1radku2">1 garnituru proutěného nábytku &nbsp; &nbsp; Kč
360,–</p>

<p class="mlptextbez1radku">1 povlak na pohovce&nbsp; &nbsp; &nbsp;Kč
536,–</p>

<p class="mlptextbez1radku">1 koberec starý &nbsp; &nbsp; Kč
700,–</p>

<p class="mlptextbez1radku">1 běhoun zánovní &nbsp; &nbsp; Kč
940,–</p>

<p class="mlptextbez1radku">1 hadici zahradní &nbsp; &nbsp; Kč
136,–</p>

<p class="mlptextbez1radku">1 kartáč &nbsp; &nbsp; Kč
16,–</p>

<p class="mlptextbez1radku">1 pár sandálů &nbsp; &nbsp; Kč
19,–</p>

<p class="mlptextbez1radku">1 pár střevíců domácích &nbsp; &nbsp; Kč
29,–</p>

<p class="mlptextbez1radku">různé &nbsp; &nbsp; Kč
263,–</p>
<p class="mlptextbez1radku">---------------------------</p>

<p class="mlptextbez1radku">Úhrnem &nbsp; &nbsp; Kč
2999,–</p>

<p class="mlptextbez1radku2">(Račte laskavě přepočítat.)</p>

<p class="mlpobrazky"><img alt="dasenka_ilustrace_030" src="../Images/dasenka_ilustrace_030.jpg"/><br/></p>

<p class="mlppopisobrazkustred">Tichá hra</p>

<p class="mlptextbez1radku2">Z toho plyne, že takové čistokrevné štěně
hrubosrstého foxteriéra má pro bratra cenu 2999 Kč. Rád bych věděl, nač podle
toho přijde čistokrevné štěně řekněme lva berberského.</p>

<p class="mlptext">Někdy se udělalo v domě takové zvláštní ticho, Dášeňka byla
někde v koutě tichá jako pěna; chválabohu, oddychl si člověk, to psisko mizerné
tam nejspíš usnulo, dá aspoň na chvíli pokoj. Za nějaký čásek je to ticho už
drobet podezřelé; člověku to nedá a jde se podívat, cože je Dášeňka tak dlouho
klidná. Dášeňka se vítězně zvedá a vrtí ocáskem: pod ní jsou cucky a třísky
něčeho, na čem se už nedá poznat, co to vlastně bylo. Myslím, že to byl kartáč.</p>

<p class="mlptextbez1radku2">3. Neméně důležité jsou jiné sporty, například <span class="mlpznakkurziva11b">přetahování</span>. V tom jí obyčejně musí pomáhat
maminka Iris; a protože pejskové nemívají k použití lano, slouží jim k přetahování,
co tak najdou: klobouk, punčocha, tkaničky střevíců a jiné užitečné předměty.
To se rozumí, máma Dášeňku přetáhne a vleče ji po celé zahradě; ale Dášeňka
nepovolí, zuby stisknuty, jen oči poulí a nechá se smýkat tak dlouho, až se dotyčné
lano přetrhne. Není-li po ruce máma, lze pěstovat přetahování i bez ní,
například s prádlem pověšeným k sušení, s fotografickým aparátem, s květinami,
se sluchátkem telefonu, se záclonami nebo s anténou; ledacos se najde v člověčí
boudě, na čem lze vyzkoušet sílu zubů i svalů, vytrvalost a sportovního ducha.</p>

<p class="mlpobrazky"><img alt="dasenka_ilustrace_029" src="../Images/dasenka_ilustrace_029.jpg"/><br/></p>

<p class="mlppopisobrazkustred">Přetahování</p>

<p class="mlptextbez1radku2">4. Řeckořímsko-psí <span class="mlpznakkurziva11b">zápas</span>
je další, a pokud se Dášeňky týče, také nejoblíbenější cvik těžké atletiky. To
se obyčejně Dášeňka vrhne s nádhernou bojovností na mámu a zakousne se jí do
nosu, do ucha nebo do ocásku; máma setřese odpůrce a popadne ho za krk; nastává
takzvaný infighting<a href="../Text/dasenka_cili_zivot_stenete_057.html#_ftn2" title="" class="calibre5 pcalibre pcalibre1" id="_ftnref2"><span class="msofootnotereference"><span class="calibre34"><span class="msofootnotereference"><span class="calibre35">[2]</span></span></span></span></a>,
to jest, oba borci se kutálejí v ringu (zpravidla na trávníku) a není vidět nic
než neobyčejné množství předních i zadních nohou zmítajících se v chumlu
chlupů, někdy to zakvikne, někdy z toho vítězně mávne ocásek, oba zápasníci
divoce vrčí a dorážejí na sebe všemi čtyřmi, načež Iris vyskočí a oběhne
třikrát celou zahradu, pronásledována bojovnou Dášeňkou; pak to začne znovu. To
se rozumí, máma předvádí exhibiční zápas, nekouše doopravdy; ale Dášeňka v zápalu
boje rve, trhá a kouše maminku, co jen síly má. Chudák Iris nechá v každém
zápase nejeden chlup; čím víc roste, sílí a ježatí Dášeňka, tím je máma
rozedranější a vypelichanější. Inu, s dětmi je kříž, to vám dosvědčí vaše
maminka.</p>

<p class="mlpobrazky"><img alt="dasenka_ilustrace_031" src="../Images/dasenka_ilustrace_031.jpg"/><br/></p>

<p class="mlppopisobrazkustred">Zápas s maminkou</p>

<p class="mlpobrazky"><img alt="dasenka_ilustrace_032" src="../Images/dasenka_ilustrace_032.jpg"/><br/></p>

<p class="mlppopisobrazkustred">Boj se smetákem</p>

<p class="mlptext">Někdy už chce mít máma pokoj a uklidí se někam před svou
nadějnou dcerou; tu tedy se Dášeňka potýká se smetákem, svádí rozhořčený boj s nějakým
hadrem nebo podniká neohrožené výpady na lidské nohy. Přijde návštěva, a Dášeňka
se jí bleskurychle vrhne na kalhoty a rve je. Návštěva se nuceně usmívá, myslí
si „Jdeš, neřáde“, ale ujišťuje, že má moc ráda pejsky, hlavně když se jí
pověsí na nohavice. Nebo se Dášeňka takovému hostu vrhne na střevíce a tahá z nich
tkanice; umí je rozvázat nebo utrhnout, než ten pán řekne pět (například „Pro
pět ran“), a má z toho ukrutnou psinu (ne ten pán, ale Dášeňka).</p>

<p class="mlpobrazky"><img alt="dasenka_ilustrace_033" src="../Images/dasenka_ilustrace_033.jpg"/><br/></p>

<p class="mlppopisobrazkustred">Útok na střevíce / útok na nohavice</p>

<p class="mlpobrazky"><img alt="dasenka_ilustrace_035" src="../Images/dasenka_ilustrace_035.jpg"/><br/></p>

<p class="mlppopisobrazkustred">Rytmika (drbání)</p>

<p class="mlptextbez1radku2">5. Vedle toho Dášeňka se zálibou provozuje <span class="mlpznakkurziva11b">rytmiku a cvičení prostná</span> (například drbání
zadní nohou za uchem nebo pod bradou nebo zakusování domnělé blechy ve vlastním
kožiše, kterýžto cvik slouží k pěstění grácie, ohebnosti a vůbec přízemní
akrobacie).</p>

<p class="mlptext"><span class="calibre4">Nebo někde v záhonku květin
pěstuje trénink v zákopnictví; jelikož je z rodu teriérů čili myšařů, učí se
vyhrabávat ze země myšičku. Musel jsem ji občas vytáhnout za ocásek z díry,
kterou vyhrabala; ji to zřejmě baví, ale mne ne – prosím vás, čouhá-li člověku
ze záhonku místo kvetoucí lilie jenom psí ocásek, je to trochu, abych tak řekl,
pro zlost. Mně se, Dášeňko, zdá, že to už s tebou nepůjde; nic platno, budeš
muset jít z domu. Ba, povídá maminka Iris moudrýma očima, ono to už s tou
holkou nepůjde. Koukej, člověče, jak od ní vypadám celá oškubaná a umolousaná;
nejvyšší čas, aby mi narostly nové šatičky. A pak, heleď: já už tu sloužím pět
let – jednomu je přece jen líto, když se každý mazlí jen s tou nezbedou a mne
si skoro nevšimne. Abys věděl, ani se nenažeru – ona si sežere své, a ještě jde
do mé misky. Žádný vděk, pane. Už je načase, aby to děvče šlo někam do služby.</span></p>

<p class="mlpobrazky"><img alt="dasenka_ilustrace_034" src="../Images/dasenka_ilustrace_034.jpg"/><br/></p>

<p class="mlppopisobrazkustred">Učí se hrabat</p>

<p class="mlpobrazky"><img alt="dasenka_ilustrace_036" src="../Images/dasenka_ilustrace_036.jpg"/><br/></p>

<p class="mlppopisobrazkustred">Na začátku / na konci</p>

<p class="mlptext"><span class="calibre58">A tak nadešel den, kdy si
pro Dášeňku přišli cizí lidé a odnesli si ji v aktovce za našeho horlivého a blahovolného
ujišťování, jaké je to znamenité a hodné štěňátko (toho dne rozbila ještě okna
v pařeništi a vyrvala ze země celý záhonek mečíků), jak je způsobná a mírná a vůbec,
takového druhého štěněte už není. Tak spánembohem, Dášeňko, a dělej dobrotu.</span></p>

<p class="mlptext">V domě je blahodárné ticho; chválabohu, teď už se nemusí
člověk pořád děsit, jakou škodu či neplechu to zatrápené psisko kde ztropí.
Zaplať pánbůh, že je pryč. – Ale ono je najednou až mrtvo v domě. Nu, co to?
Lidé se sobě vyhýbají, aby se nemuseli dívat navzájem do očí; člověk se ohlíží
po všech koutech, a ono nikde nic, nikde loužičky –</p>

<p class="mlptext">V psí boudě mlčky, jen mrkáním, pláče oškubaná a utahaná
maminka Iris.</p>

<p class="mlpobrazky"><img alt="dasenka_ilustrace_037" src="../Images/dasenka_ilustrace_037.jpg"/><br/></p>

<p class="mlppopisobrazkustred">Před jídlem / po jídle</p>

<p class="mlpobrazky"><img alt="dasenka_ilustrace_038" src="../Images/dasenka_ilustrace_038.jpg"/><br/></p>

<p class="mlppopisobrazkustred">Na pařeništi</p>

</div>
</body>
</html>