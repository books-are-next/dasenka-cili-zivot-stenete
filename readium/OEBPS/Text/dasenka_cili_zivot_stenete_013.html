<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Dášeňka čili život štěněte</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">

<h3 class="mlpuroven3nadpis">Pohádka o psím ocásku</h3>

<p class="mlptextbez1radku">Tak poslouchej, Dášo, když budeš chvilinku pěkně
sedět, povím ti pohádku. O čem pohádku? No, třeba pohádku o psím ocásku.</p>

<p class="mlptext">Tak jednou byl jeden pejsek, Foxlík se jmenoval. Víš, jak
vypadal? Celý bílý byl a měl jenom černá ušiska, a oči černé jako gagát<a href="../Text/dasenka_cili_zivot_stenete_057.html#_ftn3" title="" class="calibre5 pcalibre pcalibre1" id="_ftnref3"><span class="msofootnotereference"><span class="calibre34"><span class="msofootnotereference"><span class="calibre35">[3]</span></span></span></span></a>, a
čumáček černý jako antracit; a jako znak, že je pravý a čistokrevný teriér,
měl v puse na patře černou skvrnu, jako ty ji máš. Vidíš, ty o ní ani nevíš;
jednou ti ji ukážu v zrcadle, až budeš na celé kolo zívat. A ocásek ti měl
takhle dlouhý, skoro tak dlouhý, jako byl jeho vlastní rodokmen, a tím ocáskem
dovedl švihat, že jím mohl tulipány stínat. To neměl dělat, Dášeňko, ale
takovou měl sílu v ocásku.</p>

<p class="mlptext">Ten pejsek Foxlík byl veliký hrdina a nikoho se nebál. Hodné
lidi nekousal a návštěvy taky ne, to se totiž nemá dělat, ale když slyšel o někom
nedobrém, třeba o loupežníkovi, tak na něho šel a zadávil ho: chytil ho
jednoduše za krk a zatřepal jím, až bylo po něm. Jednou slyšel, že v horách
žije v takové skalní boudičce čili jeskyni přeukrutný drak. Víš, co je to drak?
To je takový zlý a nepěkný sedmihlavý pes, který požírá zvířata i lidi, ba i pejsky,
jen si to považ; představ si, co toho takový drak sežere, když má sedm hlav. A na
toho strašného draka se Foxlík vypravil, že ho jako zadáví. A co myslíš,
zadávil ho? To se rozumí, že zadávil; skočil mu na ucho, jako ty to děláš
mamince, a drak naříkal a utekl. Takový byl ten Foxlík hrdina.</p>

<p class="mlpobrazky"><img alt="dasenka_ilustrace_044" src="../Images/dasenka_ilustrace_044.jpg"/><br/></p>

<p class="mlptext1"><span class="calibre46">Podruhé se vypravil,
aby zadávil obávaného obra, který bydlel až tamhle někde na Pankráci. Ten obr
byl pověstný lidojed a pejskožrout a slyšel na hrozné jméno Antoušek. Foxlík se
ho nebál, protože měl na krku psí známku (to je takový čarovný amulet, co
dodává pejskům ohromnou sílu, – proto každý řádný pes nosí psí známku). A co
bys řekla, zadávil ho? Zadávil. Skočil mu na nohy a roztrhl mu nohavici; a když
ten obr Antoušek viděl, že Foxlík má na krku čarovnou psí známku, zaklel tak
hrozně, že to až sírou zasmrádlo, a utekl. To máš radost, viď?</span></p>

<p class="mlptext">A do třetice všeho dobrého se ten udatný Foxlík vypravil proti
samotnému přeukrutnému tatarskému chánovi, který se jmenoval Pelichán a bydlel
tamhle ve Strašnicích. Nejdřív na toho Tatara statečně zaštěkal. Chán Pelichán
se lekl, až mu srdce spadlo do kalhot, a třásl se tak, že nemohl ani své brejle
najít. A protože neměl brejle, viděl špatně, a jak ten Foxlík neohroženě mával
ocáskem, myslel si, že to mává nějakou šavlí či palašem. I popadl svůj vražedný
meč a počal jím šermovat proti Foxlíkovu ocásku, a také mu ho, nešlechetník
jeden, špičku usekl. Foxlík, to se rozumí, se dožral, nechal ocásek ocáskem,
naježil srst a zakousl se Tatarovi do kalhot. Ale protože tomu Tatařínovi
spadlo srdce do kalhot, prokousl hrdina Foxlík srdce chána Pelichána, a ten na
místě padl mrtev a víckrát se v kraji neukázal.</p>

<p class="mlptext">Na věčnou paměť toho slavného vítězství nad krvežíznivým
Tatarem si všichni přímí a čistokrevní potomci rekovného Foxlíka, takzvaní
hrubosrstí foxteriéři, dávají useknout špičku ocásku. Také ty, Dášeňko, si ji
dáš useknout, až přijde čas. Pravdaže to trochu bolí, ale musí se to provést
šikovně.</p>

<p class="mlptext">Tak, a už to je. Děkuju za posezení.</p>

<p class="mlpobrazky"><img alt="dasenka_ilustrace_045" src="../Images/dasenka_ilustrace_045.jpg"/><br/></p>

</div>
</body>
</html>