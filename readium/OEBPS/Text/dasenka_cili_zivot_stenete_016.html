<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Dášeňka čili život štěněte</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">
<h3 class="mlpuroven3nadpissamostatne">O Alíkovi</h3>

<p class="mlptextbez1radku">Počkej, Dášeňko, dnes tě budu fotografovat, jak sedíš
moudře a způsobně na zápraží.</p>

<p class="mlptext">Tak jednou ti byl jeden foxteriér, Alík se jmenoval; byl pěkně
bílý, uši měl krásně hnědé a na zádech nádhernou černou skvrnu jako dečku. A ten
Alík žil v krásné zahradě, plné květin, motýlů a myšiček, a byla tam nádržka s bílými
a růžovými lekníny, ale ten Alík do ní nikdy nespadl, protože nebyl takový
blázen a třeštidlo jako někdo.</p>

<p class="mlptext">Jednou byl horký den a schylovalo se k bouři a dešti; a protože,
vímeť, všichni psi před deštěm žerou trávu, žral trávu i Alík. A co se nestalo:
v té trávě bylo jedno stébélko trávy čarovné, která se latinsky jmenuje Miraculosa
magica, a ten Alík, nevěda o tom, to stébélko rozkousal a sežral. V ten okamžik
se Alík změnil v překrásného bílého prince s hnědými lokýnkami a nádhernou
černou skvrnou na zádech. V první chvíli neměl Alík tušení, že už není pejsek,
ale že je zaklet do prince, a chtěl se ještě podrbat zadní nohou za uchem;
teprve při tom shledal, že má na nohou zlaté střevíce – Ale tak počkej, Dášo!</p>

<p class="mlptext">(Zde, na nejnapínavějším místě, Dášeňka přestala poslouchat a rozběhla
se za vrabcem. Následkem toho pohádka o Alíkovi nemohla být dopověděna a nemá
konec.)</p>

<p class="mlpobrazky"><img alt="dasenka_ilustrace_050" src="../Images/dasenka_ilustrace_050.jpg"/><br/></p>

</div>
</body>
</html>